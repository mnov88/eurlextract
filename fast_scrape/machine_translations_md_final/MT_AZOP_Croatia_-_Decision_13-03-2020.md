Sažetak
Agencija za zaštitu osobnih podataka (AZOP) je 13. ožujka 2020. objavio kako je izrekao upravno novčanu kaznu Banci zbog povrede članka 15. stavka 3. GDPR-a, odnosno nije osigurao kopiju osobnih podataka koje obrađuje.
Naime, još od listopada 2018. AZOP je zaprimao pritužbe građana u kojima navode da su se obraćali Banci sa zahtjevom za dostavom podataka. Građani su tražili dostavu kreditne dokumentacije koja se odnosi na sklopljene ugovore o kreditu u švicarskim francima. Tražili su pristup svojim osobnim podacima temeljem čl. 15. st. 1. i 3. GDPR, odnosno dostavu kopija kreditne dokumentacije (npr. knjigovodstvena kartica, otplatni plan, aneks ugovora o kreditu, pregled promjena kamatnih stopa).
Banka je odbila ispitanicima omogućiti pristup osobnim podacima i dostavu tražene dokumentacije, navodeći da prema Zakonu o potrošačkom kreditiranju i ostalim posebnim propisima ne radi se o pristupu osobnim podacima, već o kreditnoj dokumentaciji za koju nema obveze dostavljanja jer se radi o otplaćenim kreditima.
U postupku je utvrđeno kako  dokumentacija, čija je dostavu zatražena, sadrži osobne podatke te su sukladno čl. 57. i 58. GDPR donesena rješenja u kojima je Banci naložena dostava dokumentacije.
Banka zaprimila znatno veći broj zahtjeva (2577) ispitanika kojima je također uskraćeno  pravo na dostavu kopija osobnih podataka, zbog čega se AZOP proveo postupak po službenoj dužnosti.
Primarni razlog za izricanje upravno novčane kazne leži u činjenici kako, niti nakon već prethodno donesenih naloga u 34 rješenja Banka nije ispoštovala prava ispitanika.
Prilikom odmjeravanja visine kazne, AZOP se vodio kriterijima  koji su izrijekom propisani u čl. 83.  st. 1. GDPR; opisanim postupanjem Banke došlo do teže povrede prava ispitanika koja je regulirana čl. 83. st. 5. b) za čije kršenje je propisana kazna do 20m EUR.
Utvrđeno je da je Banka prilikom navedenog kršenja obveze iz Uredbe postupala svjesno i s namjerom, da se ne radi o izoliranom slučaju, kao i o dužem vremenskom trajanju same povrede, da nije  aktivno uložila napor za ublažavanje eventualno mogućih nastalih posljedica i rizika za prava i slobode, te da pristup osobnim podacima nije omogućen niti nakon donošenja pojedinačnih rješenja kojima je  naloženo omogućavanje ostvarivanja prava. Istaknuto je kako je navedenim ne postupanjem po zahtjevima ispitanika Banka izravno izbjegla određene financijske troškove koji se mogu smatrati stjecanjem imovinske koristi na štetu ispitanika. Uzeto je u obzir i da do sada u Banci nije utvrđena povreda odredbi Uredbe, kao i stupanj suradnje s AZOP-om.
